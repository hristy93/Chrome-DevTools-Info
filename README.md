# Chrome DevTools Info

## Цел
С този се цели да се предостави информация за функционалностите на *Google Chrome DevTools* на достъпен език. Описано е накратко какво може да постигне един web програмист (или просто ентусиаст) с всеки един от разделите, с които разполага браузъра *Google Chrome*. Включени са и снимки за илюстриране на самите панели (раздели), чрез които може се добие представа за облика им.

## Предназначение
Целта на този сайт е да се реализира така че информацията в него да изглежда достатъчно добре на голям брой от мобилни устройства. Той е създаден с учебна цел, като курсов проект по дисциплината *“Мобилно интернет съдържание”* водена във Факултета по математика и информатика на *Софийски университет “Св. Климент Охридски”* през втория семестър на учебната 2015/2016 година.

## Езици - *HTML5, CSS3 и JavaScript*

## Библиотеки и външни файлове

* *modernizr.js* - JavaScript документ, който служи за проверка на възможностите на използвания браузър да визуализира и борави с различни уеб технологии. Позволява на потребителите да се възползват от тях, ако браузъра ги поддържа.
* *normalize.css* – CSS документ, който прави така че всеки браузър да визуализира всички елементи еднакво и в съответствие със съвременните интернет стандарти. Той е насочен само към стиловете на елементите, които се нуждаят от нормализиране.

##	Функционални и нефункционални характеристики
###	 Функционални характеристики

* Media queries - Медийните заявки (*Media queries*) позволяват на уебсайта да използва различни стилове (*CSS*) според характеристиките и типа на устройството, на което се визуализира, като ширината на браузъра (устройството) е най-често използваната характеристика.
* Semantic HTML - Семантичния HTML (*Semantic HTML*) не е нова версия или различна версия, а е най-обикновен HTML. Семантичен го прави начина, по който той бива използван. Семантичен буквално означава „значещ“. Като цяло HTML не е нещо предназначено за крайния потребител пред екрана, а за разработчиците и машините. За да бъде „значещ“ за тях, той трябва да е максимално добре структуриран и да описва максимално точно съдържанието което представя. Той конкретизира вида на съдържанието и указва неговата йерархия. 
* Fluid grid - Концепцията за „гъвкава“ или „течна“ решетка (*fluid grid*) изисква оразмеряването на елементите на страницата да бъде в относителни единици (проценти), а не в абсолютни като пиксели (*pixels) или точки (*points*).
* Flexible images - “Гъвкавите” изображения (*flexible images*) също се оразмеряват в относителни единици за да се предотврати показването им извън елемента, в който се съдържат.


### Нефункционални характеристики
* Responsive Web Design - *Responsive Web Design (RWD)*, представлява вид стилизиране на уеб страници, целящо да осигури оптималната ѝ визуализация и улеснено взаимодействие с нея, което да е подходящо за различни устройства (мобилни телефони, таблети, настолни компютри и др.) и техните различни резолюции и размери на  екрана. Целта на това адаптиране е да се минимизира нуждата от преоразмеряване и превъртане (*scrolling*).

